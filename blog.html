<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Blog Page</title>
    <link rel="stylesheet" href="../css/style.css">

</head>
<body>
    <div class="navbar">
        <div class="dropdown">
          <span>Uitgelicht</span>
          <div class="dropdown-content">
            <a href="./laatsteblog.html">Laatste Bloggen</a>
            <a href="../html/opmerkingPage.html">Opmerkingen</a>
           
          </div>
        </div>
      
        <div class="search-bar">
          <input type="text" placeholder="Waar ben je naar op zoek ? ...">
        </div>
      
        <div class="gebruiker">
          <div><a href="../mylogin/login.html">Log in</a></div>
          <div><a href="../html/contact.html">Contact</a></div>
          <div><a href="../index.html">Home</a></div>
        </div>
      </div>   






<div class="container-blogpage">

<img src="https://picsum.photos/900/500.jpg" alt="">


<div class="blogpagep">
<p>Ongeluk <br><br>
   <strong>Laatst bijgewerkt 8 JUNI 2023 Door ELJA DAAE</strong>  <br>
    
   <br> Soms is het leven onbegrijpelijk.
    
    Er gebeuren dingen met mensen waar je geen reden voor ziet.
    
    Misschien is ‘reden’ ook gewoon onzin, in dit verband.
    
    Iemand waar ik dol op ben, verloor iemand waar ze dol op is. En ik betrap mezelf er op dat ik me af blijf vragen waarom.
    
    Dat ik redenen zoek. En verbanden.
    
    Een stukje
    Dat komt omdat het me meer aangrijpt dan ik zou verwachten.
    
    Het overvalt me doorlopend.
    
    Ik ben wiebelig en huilerig en afgeleid. Beetje stom, vind ik het van mezelf, omdat ik de persoon in kwestie niet kende.
    
    Maar ja.
    
    Je wilt de mensen van wie je houdt niet zien lijden, en de mensen waar zij van houden ook niet. Zelfs als ze je ze niet kent.
    
    Hun verdriet wordt jouw verdriet.
    
    Alsof je een stukje krijgt van het totaal.
    
    En het totaal is hier zo groot.
    
    De grote illusie
    Als reactie op dat verdriet probeer ik kennelijk om verklaringen zoeken. Terwijl ik werk, terwijl ik televisie kijk, terwijl ik slaap. Tot ik er wakker van wordt.
    
    Ik probeer het te begrijpen: ‘Make sense of it.’
    
    Maar er is geen sense.
    
    Terwijl ik lag te malen realiseerde ik me opeens hoe gek dat eigenlijk is, die behoefte om overal een reden te zien. Om erge dingen te beredeneren en te verklaren.
    
    Maar zo doen we dat. Wij mensen.
    
    We weten diep in ons hart dat controle een illusie is. Maar dat idee is niet fijn (ik weet nog precies wie me dit ooit uitlegde en hoe groot de schok was toen ik me realiseerde dat hij gelijk had).
    
    Dus we doen alles om die controle te krijgen.
    
    We slaan paaltjes, we ontwikkelen gewoontes, we maken ons druk om kleine dingen, we zoeken verklaringen voor ons succes.
    
    Ik denk dat dat de mens definieert, eigenlijk. Verklaringen zoeken zorgt dat we vooruit blijven gaan.
    
    (on) Geluk
    Ik ben even kwijt hoe het heet, maar ik lees soms over dat fenomeen dat mensen die succesvol zijn altijd voor zichzelf verklaren hoe zeer ze dat aan zichzelf te danken hebben. Terwijl bewezen is (meen ik) dat je succes in het leven vaak grotendeels komt door de omstandigheden, de mensen om je heen, waar je wieg staat.
    
    Door geluk, kortom.
    
    We roepen dat we er zo hard voor gewerkt hebben. Maar andere mensen werken net zo hard en leven toch in hele andere omstandigheden.
    
    Geluk is de enige verklaring van succes.
    
    En zo is het hiermee omgekeerd. Het is dom, stom, gemeen, willekeurig ongeluk. Alsof het rondgestrooid werd en het toevallig net die ene persoon en al haar geliefden heeft geraakt.
    
    Er is geen logica. Er zijn alleen maar reconstructies, schuldgevoel en verdriet.
    
    Het is gewoon.
    
    Het is groot en stom en gemeen.
    
    Het is.
    
    Misschien is het ook wel belangrijk om een stukje van dat grote verdriet te voelen en te laten bestaan.
    
    Om het op te schrijven.
    
    En om niet te vergeten.
    
    ❤️</p>
</div>




</div>   







</body>
</html>